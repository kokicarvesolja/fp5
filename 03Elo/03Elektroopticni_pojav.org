#+title: Elektrooptični pojav
#+startup: entitiespretty nil
#+startup: nolatexpreview
#+LATEX_HEADER: \usepackage{amsmath}

* Uvod

Tekoče kristale tvorijo podolgovate molekule, ki se pri ne previsokih temperaturah orientacijsko uredijo. Za smektične tekoče kristale je značilno, da se molekule uredijo v plasti.

Smektični kristal je oblika mezofaze (faza med trdnim in tekočim stanjem), ki so usmerijo podolgem v plasti, vendar se molekula lahko znotraj plasti prosto giba. Primer smektičnega tekočega kristala je milo. [vir]

Poznamo več vrsti smektičnih kristalov, ki jih prikazuje spodnja slika

[[file:smecticCrystals.jpg]]

V smektikih A kaže odlikovana smer, ki ji pravimo direktor vzdolž normale plasti, v smektikih C* pa je kot, ki ga oklepa direktor z normalo nekje med \(  10^{\circ} \text{ in } 30^{\circ} \).

Feroelektrične smektične C* tvorijo molekule, ki imajo velik električni dipolni moment prečno na vzdolžno os molekul, zato se v teh snoveh pojavi električna polarizacija, ki leži v ravnini plasti in je pravokotna na direktor. Polarizacija je sorazmerna s kotom nagiba. Tekoči kristali so posebej uporabni zaradi dvolomnosti, ki izhaja iz orientacijske urejenosti molekul, kjer je optična os vzporedna z direktorjem.

V dovolj debelem vzorcu oriše smer nagiba in s tem tudi električna polarizacija poln krog (nekaj sto do tisoč plasti). Polarizacijo plasti lahko uredimo v isto smer bodisi z zunanjim električnim poljem bodisi z ograditvijo vzorca v ploščici, ki predpisujeta orientacijo molekul. Predpisovanje orientacij molekul je doseženo s kemično ali mehansko obdelavo površin.

Če je razmik med ploščicama dovolj majhen (reda v \(  \mu m \)), se direktor postavi v predpisani smeri po vsem vzorcu. V takem površinko stabiliziranem feroelektričnem tekočem kristalu so plasti kristala pravokotne na ploščici, električna polarizacija pa leži v ravnini ploščic.

Če postavimo ta tanko površinko stabiliziran feroelektrični kristal v zunanje električno polje \(  \vec{E} \), ki je pravokoten na ploščici, se električna polarizacija vzorca deloma zasuče v smeri polje. Tudi direktor se deloma zasuče na stožcu smeri, ki ga določa nagib direktorja glede na normalo plasti. Zasuk električne polarizacije je sorazmeren z električnim poljem, posledično je sorazmeren tudi zasuk optične osi.

Linearnemu odzivu lomnega količnika na zunanje električno polje pravimo /elektrooptični pojav/. Zasuk polarizacije je v izmeničnem polju odvisen tudi od frekvence. Pri previsoki frekvenci polarizacija ne more več slediti polju. Odvisnost spremembe polarizacije \(  \partial P \) od frekvence opišemo z Debyjevim relaksacijskim modelom

\begin{equation}
\label{eq:1}
\partial P = \partial P_0 \frac{1}{1 + i \omega \tau}
\end{equation}

kjer je \(  \tau \) relaksacijski čas odvisen od viskoznosti tekočega kristala in od debeline vzorca.

Kot zasuka optične osi, ki je sorazmeren s spremembo polarizacije, ima enako frekvenčno odvisnost.

Spremembo smeri optične osi zaznamo tako, da opazujemo, kako se spremeni polarizacija svetlobe pri prehodu skozi vzorec. Na vzorec posvetimo s polarizirano svetlobo in merimo svetlobno moč, ki jo prepušča analizator za vzorcem.

Vpadno polarizacijo razstavimo na izredno komponento, ki je vzporedna z optično osjo in na redno komponento, pravokotno na optično os. Prepuščeno svetlobno moč merimo s pomočjo fotodiode. Odziv nekega sistema na majhne periodične zunanje motnje najlažje izmerimos faznim občutljivim ojačevalnikom (FOO, angl. /lock-in amplifier/).

FOO deluje po principu tega, da vhodni izmenični signal iz fotodiode pomnoži z referenčnim izmeničnim signalom s frekvenco modulacije (v našem primeru zunanje električnega polja, priklopljenega na tekočekristalni vzorec).

V tekočem kristalu je zasuk optične osi \(  \psi \) zaradi viskoznosti snovi zakasnjen glede na zunanje električno polje. Del, ki je v fazi dobimo kot realni del enačbe \ref{eq:1}, del zasukan za \(  \frac{\pi}{2} \) pa kot imaginarni del

\begin{align*}
  \psi_r &= \frac{\psi_0}{1 + (\omega \tau ) ^2} \\
\psi_i &= - \frac{\psi_0 \omega}{1 + (\omega \tau)^2}
\end{align*}
* Potrebščine

- laser
- FOO z multimetrom
- fotodioda
- analizator
- vzorec
- osciloskop
* Naloge

- prepričaj se, da je elektrooptični odziv sorazmeren z modulacijjo do neke napetosti
- nariši obe komponentni signala kot funkciji frekvence in določi relaksacijski čas

  Faza je bila 140.00 stopinj.
